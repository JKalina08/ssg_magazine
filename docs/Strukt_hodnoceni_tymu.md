## __Strukturované hodnocení práce týmu:__

( _sebehodnocení dílčích aspektů práce celého týmu. Stupnice 1 (nejlepší) až 5 (nejhorší)_ )

### Způsob plánování, rozdělování a realizace zadaných úkolů
  * HODNOCENÍ: 1
  * po celotýmových konzultacích byly SM rozděleny úkoly. Každý člen týmu už dopředu zhruba věděl, co bude dělat. Nikdy nedošlo k žádným problémům s plánováním ani pocitům nespravedlnosti vzhledem k rozdělení náročných úkolů.

### Míra a formy komunikace
  * HODNOCENÍ: 1
  * Komunikace probíhala na platformách MS Teams, kde byly především hromadné týmové cally, osobně ve škole de facto každou sobotu a na platformě Discord pro výměnu krátkých zpráv v reálném čase. A někdy bylo potřeba člena týmu sehnat i pomocí starého dobrého zavolání na telefon. Komunikace byla efektivní a vedla k vyřešení požadovaných problémů aniž by byla zdlouhavá a vyčerpávající.

### Vstřícnost a ochota ke spolupráci
  * HODNOCENÍ: 1
  * tato oblast je bez jakýchkoliv výtek. Všichni členové týmu táhli za jeden provaz, byli si vzájemně nápomoci a společně pracovali na jednom cíli. V týmu panoval příkladný _esprit de corpse_.

### Kreativita a vlastní iniciativa
  * HODNOCENÍ: 2
  * všichni přeživší členové týmu dodávali požadované výstupy ve standardní kvalitě bez nadbytečné invence  a kreativity. Prioritou bylo daný task dokončit do funkční formy, nikoliv místo zdrojových kódu psát umělecká díla.

### Sounáležitost s týmem
  * HODNOCENÍ: 1
  * týmový duch byl na skvělé úrovni, panovala dobrá nálada a nikdy se i vzhledem k bezproblémovému vývoji neobjevily žádné rozepře mezi členy v týmu. Bezesporu bude tým ssg v současném složení pokračovat v práci i nadalších (školních) projektech.

### Kvalita předkládaných výsledků
  * HODNOCENÍ: 1-
  * jak zdrojové kódy, tak připravovaná dokumentace jsou vysoké kvality. Celý tým je s výslednými výstupy spokojen a přestože se vždy najde prostor ke zlepšení, nemáme pocit, že by práce byla v jakémkoliv aspektu neudělaná s nejvyšší pečlivostí. Výsledný produkt je standardním nástrojem, kde převládla funkcionalita nad designem. Pokud by někam měly směřovat případné nevyčerpané lidské zdroje, bylo by to do zlepšení UI. 

### Dochvilnost v plnění termínů
  * HODNOCENÍ: 1
  * všechny zadané tasky byly řádně splněny v požadovaných termínech všemi členy týmu.

### Flexibilita
  * HODNOCENÍ: 2
  * v počátcích práce bylo potřeba najít vyhovující rytmus a termíny společných porad týmu. To se nakonec povedlo. Potřebné ad hoc konzultace mezi jednotlivými členy týmu byly bezproblémové a zpravidla se podařilo najít čas na společné probrání termínu maximálně do druhého dne. Drobné dotazy byly zodpovězeny často okamžitě přes instant messaging.  
